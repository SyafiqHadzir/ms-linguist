---
layout: default
title: f001r ~ f005v (Add MS 12393)
parent: Transliteration
grand_parent: Hikayat Raja Babi
nav_order: 1
permalink: /hikayat/hikayat-raja-babi/transliteration/add_ms_12393/hrb_tr_001-005.html
---

### Add MS 12393: Hikayat Raja Babi

#### f001r ~ f005v

| Id | Page | Latin | Jawi |
|---|---|---|---|
| 1 | f.1r | Bismillah al-Rahman al-Rahim.Surah al-Fatihah, al-Kitab sabaah ayat. | ﷽سورة الفاتحه الکتاب سبعه ايات |
| 2 | f.1v | Bismillah al-Rahman al-Rahim. \|\|Wabihi nastaain billahi aala. Ini hikayat orang dahulu kala \|\|diceterakan oleh orang yang empunya cetera ini segala \|\|persetua ada konon seorang raja di negeri Kembayat, terlalu \|\|amat besar kerajaannya. Baginda itu ada beranak tujuh orang, \|\|perempuan belaka. Maka, terlalulah kesukaan ayahanda baginda akan \|\|anaknya ketujuh itu. Di dalam anaknya itu, puteri bongsu itulah \|\|yang teramat kasih ayahanda baginda laki puan. Dengan baik \|\|rupa parasnya seperti anak bidadari, demikianlah rupanya \|\|puteri bongsu itu. Maka diperbuatkan oleh ayahanda baginda \|\|itu suatu taman akan tempat anakanda baginda semuanya \|\|sekalian itu bermain-main. Maka di dalam taman itu, adalah \|\|berbagai-bagai jenisnya \|\| …Bunga | ﷽وبه نستعين باالله علي اين حکايت اورڠ دهول کال دچتراکن يوله اورڠيڠ امفونڽ چتر اين سکلفرستو ادا کونن سؤرڠ راج دنکري کمبايت ترللوامت بسر کرجاءنڽ بکند ايت اد برانق توجه اورڠفرمفون بلاکا مک ترللوله کاسه ايهندا بکند اکنانقڽ کتوجه اية ددالم انقڽ ايت فتري بڠسو ايتولهيڠترأمت کاسه ايهندا بکند لاکي فون دڠن بايکروف فارسڽ سفرة انق بيدداري دمکينله روفڽفتري بڠسو ايت مک دفربوتکنڽ اوله ايهند بکندايت سوات تامن اکن تمفت انقند بکند سمواڽسکلين ايت برماين٢ مک ددالم تمن ايت ادالهبرباکي٢ جنسڽبوڠا |
| 3 | f.2r | … bunga-bungaan dan buah-buahan di dalam taman itu. Maka \|\|tuan puteri ketujuh itu pun pergilah bermain-main ke taman itu \|\|dan mandi di dalam kolam itu. Maka tuan puteri sekalian \|\|itu pun pergilah menggentas bunga-bungaan seraya digubahnya \|\|akan dipersuntingkannya. Maka sekaliannya ia bersunting bunga \|\|digubah itu seraya bersenda-senda dan bergurau dengan segala \|\|mak inang pengasuh, dayang-dayang sekalian. Maka lalu ia pergi \|\|mandi pada kolam itu. Maka kata puteri yang sulung, “Adinda, adalah \|\|kita semuanya ini seumpama bunga kembang tidak nirmala \|\|lagi, menantikan kumbang datang menyerangkan. Dia tidakkan datang. \|\|Jangankan diserangkannya, malas pula ia tiada. Juga tidak \|\|nirmala, nescaya gugurlah \|\| … | بوڠ بوڠاءن دان بوه بواهن ددالم تامن ايت مکتونفتري کتوجه ايتوفن فرکيله برماين٢ کتامن ايتدان مندي ددالم کوالم ايت مک تونفتري سکلينايتفون فرکيله مڠنتس بوڠ بوڠاءن سراي دکوبهڽاکن دفرسنتڠکنڽ مک سکلينڽ اي برسنتڠ بوڠادکوبه ايت سراي برسندا٢ دان برکورو دڠن سکلماء اينڠ فاڠسه دايڠ٢ سکلين مک للو اي فرکيمندي فد کوالم ايت مک کة فتري يڠسولڠ ادندا ادالهکيت سمواڽ يين سأمفا بوڠا کمبڠ تيدق نورمالالاکي مننتيکن کمبڠ داتڠ مڽرڠکندي تيدقکن داتڠجاڠن کن دسرڠکنڽ مالس فول اي تياد جک تيدقنورمالا نسچاي ݢوکرله |
| 4 | f.2v | … ke bumi. Maka tiadalah berkenan lagi.” Maka kata puteri yang tengah \|\|itu, “Ya, kakanda. Pada tiap-tiap yang didengar, kumbanglah miringkan bunga. \|\|Maka, sekarang ini bungalah rupanya mencari kumbang. \|\|Janganlah pada sekuntum bunga seekor kumbang menyerang ia, \|\|di dalam tujuh kuntum bunga ini, seekor kumbang menyerang dia \|\|pun padalah.” Maka kata puteri sulung, “Ayuh, adinda. Marilah kita \|\|pergi mandi ke kolam dan kita bermain-main di balai \|\|pebujangan kita berpukas-pukas kalau-kalau dikasihani oleh segala \|\|dewa-dewa akan kita sekalian ini. Maka pergilah puteri \|\|ketujuh itu mandi berlangir, bersintuk dan berlimau, \|\|berbedak serta berpalis-palislah segala tuan puteri itu. Ada yang \|\|berpukas akan raja-raja keinderaan , ada yang berpukas akan \|\|dewa-dewa, ada yang berpukas akan Mambang Di Awan, \|\| …Ada yang \|\| | کبوم مک تيادله برکانن لاکي مک کاة فتري يڠ تڠهايت يا ککند فد تيف٢ يڠ دڠر کمبڠله ميرڠکن بوڠامک سکارڠ اين بوڠاله روفڽ منچهاري کمبڠجاڠنکن فد سکوتم بوڠا سئيکر کمبڠ مڽرڠ ايددالم توجه کوتم بوڠا اين سئيکر کمبڠ مڽرڠديفون فادله مک کتا فتري سولڠ ايه ادند ماريله کيتفرکي مندي ککولم دان کيت برماين٢ دباليفبوجاڠن کيت برفکس٢ کالو٢ دکسهن اوله سکلديوا٢ اکن کيت سکلين اين مک فرکيله فتريکتوجه ايت مندي برلاڠر برسنتک دان برلموبربدک سرت برفلس٢ له سکل تونفتري ايت اد يڠبرفوکس اکن راج٢ لاندران اد يڠ برفوکس اکنديوا٢ اد يڠ برفوکس اکن ممبڠ دياوناد يڠ |
| 5 | f.3r | … ada yang berpukas akan indera-inderaan. Maka puteri yang bongsu pun \|\|berpukaslah akan Ular Nangkawang itu. Maka kata puteri \|\|keenam dengan amarahnya, “Hai, adik bongsu! Mengapakah kamu maka \|\|hendak berlakikan Ular Nangkawang itu? Biarlah kami \|\|persembahkan pada ayah bonda suruh hantarkan ke dalam hutan \|\|rimba belantara itu dengan seorang dirinya.” Maka puteri bongsu \|\|itu pun menangislah terlalu sangat. Maka, lalu ia berjalan \|\|dengan lapar dahaganya. Maka, hari pun malamlah. Maka, \|\|tuan puteri berhenti tidurlah di tanah dengan letih lesunya seraya \|\|berbantalkan lengannya. Maka, segala binatang di dalam hutan itu pun \|\|terlalulah kasihan memandangkan halnya tuan puteri itu. \|\|Maka tatkala tuan puteri itu beradu, maka segala binatang pun \|\|berkawal. Dan binatang di langit \|\| … | اد يڠ برفوکس اکن اندر٢أن مک فتري بڠسو فونبرفوکسله اکن اولر نڠکاوڠ ايت مک کاة فتري کأنم دڠن امارهڽ هي اديق بڠسو مڠافکه کامو مک هندق برلاکيکن کفد اولر نڠکاوڠ ايت بيرله کاميفرسمبهکن فد ايه بندا سوره هنترکن کدالم هوتنرمبا بلنتر ايت دڠن سورڠ ديريڽ مک فتري بڠسوايتفون مناڠسله ترللو ساڠت مک للو اي برجالندڠن لافر دهکڽ مک هاريفون مالمله مکتونفتري برهنتي تيدرله دتانه دڠن لته لسّوڽ سرايبربنتلکن لڠنڽ مک سکل بناتڠ ددالم هوتن ايتفونترللوله کسيهن ممندڠکن حاالڽ تونفتري ايتمک تتکال تونفتري ايت برادو مک سکل بناتڠ فونبرکاوال دان بنتڠ دلاڠت |
| 6 | f.3v | … pun bertaburanlah seperti menyuluh akan tuan puteri beradu \|\|itu dan embun pun gugurlah seperti air mata orang \|\|menangis melihatkan tuan puteri itu. Setelah hampirlah dini \|\|hari, maka tuan puteri pun bangunlah dengan lapar dahaganya \|\|lalu berjalanlah pula. Maka, bertemulah ia dengan seekor \|\|harimau. Maka, tuan puteri pun bertanya, “Hai, harimau. \|\|Tunjukkanlah pada aku tempat Ular Nangkawang itu. Jika tiada \|\|engkau ini tunjukkan tempat Ular Nangkawang itu, baiklah \|\|engkau makan diri aku ini supaya kusegera mati. \|\|Tiadalah kuasa aku berjalan di dalam hutan rimba belantara ini.” \|\|Setelah harimau menengar kata tuan puteri demikian itu, maka \|\|harimau itu pun terlalu kasihan hatinya memandang tuan puteri \|\|itu. Maka, kata harimau, “Ya, tuan puteri. Adapun akan \|\| …Ular \|\| | فون برتابورنله سفرة مڽوله اکن تونفتري برادوايت دان امبن فون کوکرله سفرة ايرمتا اورڠمناڠس مليهتکن تونفتري ايت ستله همفرله دينيهاري مک تونفتري فون باڠنله دڠن لافر دهکاڽللو برجالنله فول مک برتموله اي دڠن سيکرهريمو مک تونفتري فون برتاڽ هي هريموتنجقکنله فد اکو تمفت اولر نڠکاوڠ ايت جک تياداڠکو اين تنجقکن تمفت اوکر نڠکاوڠ ايت بايکلهاڠکو ماکن ديري اکو اين سفياکو سيکرا ماتيتيادله کواس اکو برجالن ددالم هوتن رمبا بلنتر اينستله هريمو منڠر کاة تونفتري دمکين ايت مکهريمو ايتفون ترللو کسهن هاتيڽ ممندڠ تونفتريايت مک کاة هريمو يا تونفتري ادفون اکناولر |
| 7 | f.4r | … Ular Nangkawang itu tempatnya itu di bukit Biram Kesakti \|\|namanya. Maka, tuan puteri pun berjalan menuju matahari \|\|naik itu. Nescaya bertemulah dengan bekasnya Ular \|\|Nangkawang itu.” Maka tuan puteri pun berjalanlah pula menuju \|\|matahari hidup menurut kata-kata harimau itu. Beberapa \|\|hari lamanya berjalan, tuan puteri pun berjumpalah dengan \|\|seekor kera dua laki bini serta dengan bentaknya1 duduk \|\|di atas pohon kayu. Maka, kata tuan puteri itu, “Hai, nenekku \|\|kera. Tunjukkan aku apalah akan tempat Ular Nangkawang itu. \|\|Akan hamba hendak mendapatkan ia.” Maka kata kera itu, \|\|“Ya, tuan puteri. Berjalanlah sedikit lagi menuju matahari \|\|hidup itu. Nescaya bertemu dengan bekasnya Ular \|\| … | اولر نڠکاوڠ ايت تمفتڽ ايت دبوکت بيرم کسقتينامڽ مک تونفتري فون برجالنله منوجو متا هارينايک ايت نسچاي برتموله دڠن بکسڽ اولرنڠکاوڠ ايت مک تونفتريفون برجالنله فول منوجومتهاري هيدف منورة کاة٢ هريمو ايت ببرافهاري لامڽ برجالن تون فىري فون برجمفاله دڠنسيکر کرا دوا لاکي بيني سرت دڠن بنتڠڽ دودقدياته فوهن کايو مک کاة تونفتري ايت هي نينککوکرا تنجقکن اکو افله اکن تمفت اولر نڠکاوڠ ايتاکن همب٢ هندق مندافتکن دي مک کات کرايتيا تون فتري برجالنله سديکت لکي منوجو متهاريهيدف ايت نسچاي له برتمو دڠن بکسڽ اوکر |
| 8 | f.4v | … Nangkawang itu.” Tatkala ia naik dari laut ke bukit \|\|Biram Kesakti itu, maka tuan puteri pun berjalanlah pula. \|\|Telah berapa hari lamanya ia berjalan, maka ia pun \|\|bertemulah dengan seekor burung cinta bayan. \|\|Maka kata tuan puteri, “Hai burung bayan, tunjukkanlah apa akan \|\|aku tempat Ular Nangkawang itu.” Maka burung itu pun belaslah \|\|hatinya, memandang laku tuan puteri itu. Maka kata burung itu, \|\|“Ya, tuan puteri. Inilah jalan Ular Nangkawang itu tatkala ia \|\|pergi ke Bukit Biram Kesakti itu.” Maka tuan puteri pun \|\|berjalanlah menuju ke bukit bekas jalan Ular Nangkawang \|\|itu. Hatta beberapa hari lamanya ia berjalan itu, maka \|\|tuan puteri itu pun bertemulah dengan Ular Nangkawang itu. \|\|Maka adapun Ular Nangkawang itu tatkala ia turun \|\| …Ke dalam | نڠکاوڠ ايت تتکال اي نايک دري لاوة کبوکتبيرم کسقتي ايت مک تونفتري فون برجالنله فولتله براف هاري لماڽ اي برجالن مک ايفون(تونفتري) برتموله دڠن سيکر بورڠ چنتا باينمک کاة تون فتري هي بورڠ باين تنجقکنله افا اکناکوتمفة اولر نڠکاوڠ ايت مک بورڠ ايتفون بالسلههاهيڽ ممندڠ لکو تونفتري ايت مک کاة بورڠ ايتيا تونفتري اينله جالن اولر نڠکاوڠ ايت تتکال ايفرکي کبوکت بيرم کسقتي ايت مک تونفتري فونبرجالنله منوجو کبوکت بکس جالن اولر نڠکاوڠايت حتي ببراف هاري لماڽ اي برجالن ايت مکتونفتري ايتفون برتموله دڠن اولر نڠکاوڠ ايتمک اد فون اولر نڠکاوڠ ايت تتکال اي تورنکدالم |